---
layout: blog
title: Domande frequenti
permalink: /faq/
---
# Domande Frequenti
Clicca sui titoli delle sezioni per vedere domande e risposte

## Età dei partecipanti

### Che età deve avere mio figlio per poter partecipare a Coderdojo?
L’iniziativa internazionale prevede la partecipazione di bambini e ragazzi di età compresa tra 4 e 17 anni. Localmente ogni dojo può decidere l’età dei partecipanti: Coderdojo Milano in questo momento ha deciso di dedicarsi a bambini e ragazzi di età compresa trai 7 e i 12 anni.

### In futuro Coderdojo Milano prevede di estendere l’età dei partecipanti?
Il desiderio di Coderdojo Milano è di estendere l’età dei partecipanti sia verso il basso (4 anni) sia verso l’alto (17 anni). Questa opportunità è subordinata sia all’individuazione di nuovi spazi che all’adesione di nuovi volontari e mentor.

### Quando Coderdojo Milano prevede di estendere l’età dei partecipanti?
Coderdojo Milano auspica di potere estendere l’età dei partecipanti fino a 17 anni a partire dal 2014.

## Competenze necessarie per partecipare a Coderdojo

### Mio figlio deve avere delle competenze pregresse per poter partecipare a Coderdojo?
No, non è necessaria nessuna competenza pregressa.

### Se mio figlio non ha partecipato agli incontri precedenti può registrarsi a qualsiasi incontro?
Si, perchè all’inizio di ogni incontro si tiene una breve “lezione” introduttiva che consente anche a chi partecipa per la prima volta di poter seguire la lezione senza fatica. Inoltre i mentor intervengono per sopperire alle eventuali lacune e consentire al bambino di stare al passo con quanto illustrato. Dopo l’estate non escludiamo di suddividere i partecipanti in gruppi omogenei per competenza acquisita.

## Materiale necessario per partecipare a Coderdojo

### Cosa deve portare con se mio figlio per partecipare a Coderdojo?
L’unico materiale richiesto è un computer portatile. Non dimenticate il caricabatteria e il mouse. Inoltre occorre portare una merenda da consumare durante la pausa.

### Quali sono i requisiti di sistema del portatile?
Il portatile può montare un sistema operativo Windows 2000/XP/Vista/7/8, Mac OSX 10.4 o superiore oppure Linux con distribuzione Debian / Ubuntu 12.4.

### Occorre installare qualche tool particolare per poter seguire le “lezioni”?
All’inizio dell’incontro i mentor aiuterano tuo figlio ad installare e configurare tutti gli strumenti necessari per potere partecipare alla “lezione”.

## Iscrizione partecipanti

### Quanto costa l’iscrizione ad un incontro di Coderdojo Milano?
L’iscrizione è completamente gratuita.

### Dove posso trovare la date degli incontri?
Le date degli incontri vengono concordate normalmente di mese in mese e possono essere reperite sul sito coderdojomilano.it alla pagina “Eventi”. Inoltre pochi giorni prima dell’apertura delle iscrizioni per un determinato evento ne verrà data notizia sulla pagina Facebook e Google+ di Coderdojo Milano indicando il link alla pagina di [Eventbrite](https://www.eventbrite.it) dove è possibile registrarsi.

### Cos’è Eventbrite?
Eventbrite è un servizio on-line che fa incontrare l’offerta di un servizio con la domanda. Coderdojo Milano ha scelto di utilizzare Eventbrite per gestire la registrazione agli eventi.

### Quando si aprono le registrazioni alla sessione CoderDojo?
Le registrazioni si aprono il Lunedì della settimana dell’evento, qualora l’evento si tenga di Sabato. Nel caso l’evento si tenga in un altro giorno della settimana, l’apertura delle iscrizioni verrà comunicata di volta in volta attraverso la pagina FB e Google+.

### A che ora si aprono le iscrizioni?
Le iscrizioni si aprono alle ore 8.00.

### Cosa devo fare per registrare mio figlio a Coderdojo?
Il genitore può verificare la presenza di posti disponibili per una nuova data nel sito di Eventbrite (https://www.eventbrite.it) inserendo nel campo di ricerca degli eventi la chiave “Coderdojo”. Nel caso ci siano posti disponibili il pulsante “Registrati” è abilitato. Occorre premerlo e seguire le istruzioni.

### Posso iscrivere mio figlio ad una lista di attesa nel caso i posti siano esauriti?
Coderdojo Milano per ragioni organizzative non gestisce liste di attesa. Nel momento in cui un posto dovesse liberarsi ne verrà data pronta notizia attraverso i canali consueti (sito, pagina Facebook, pagina Google+) e verrà reso disponibile un nuovo posto sulla pagina di Eventbrite.

### E’ possibile registrarsi all’evento successivo a quello in programma qualora i posti fossero esauriti?
No, le iscrizioni all’evento successivo si apriranno solo ad avvenuta chiusura dell’evento in programma e verrà data notizia dell’apertura delle registrazioni al nuovo evento attraverso i canali consueti (sito, pagina Facebook, pagina Google+).

## Partecipanti da città al di fuori della provincia di Milano

### Posso iscrivere ugualmente mio figlio a Coderdojo Milano anche se veniamo da fuori provincia di Milano?
Certamente, anche se consigliamo di verificare in zen.coderdojo.com se esiste un coderdojo in una città più vicina.

### Come faccio a sapere se c’è un coderdojo nella mia città?
Occorre collegarsi a zen.coderdojo.com/dojo e scorrere la lista dei dojo fino ad arrivare alla sezione “Italy”.

## La mattina dell’evento

### Cosa devo portare con me il giorno dell’evento?
Un computer portatile, una merenda e un genitore che deve essere presente durante tutta la durata dell’evento.

### A che ora devo arrivare?
Le “lezioni” hanno inizio normalmente alle ore 9.30.

## Copyright

### Posso usare le immagini presenti nel sito coderdojomilano.it all’interno di siti o opere di mia proprietà?
Tutti i contenuti, testuali e multimediali (foto, video, ecc.), presenti nel sito coderdojomilano.it sono tutelati da copyright. Ciò significa che non possono essere utilizzati in nessun modo senza l’autorizzazione scritta di coderdojomilano.it.

In particolare i contenuti fotografici sono di proprietà di coderdojomilano.it e non possono essere utilizzati al di fuori di coderdojomilano.it. A titolo puramente esemplificativo si rammenta che le fotografie non possono essere utilizzate neppure a fronte di una citazione dell’autore dell’opera.

La gestione delle fotografie avviene attraverso il sito [flickr](www.flickr.com) dove, per ognuna di esse, è chiaramente indicata la tutela del copyright. Tutte le precauzioni sono state adottate al fine di scoraggiare l’uso inappropriato delle fotografie: nel caso tuttavia coderdojomilano.it dovesse venire a conoscenza di una violazione del copyright richiederà la rimozione immediata della/e immagine/i oggetto della violazione e, se la violazione dovesse persistere, si riserva il diritto di intervenire secondo quanto previsto dalla legge in materia di tutela del copyright.

### Posso utilizzare i contenuti testuali presenti nel sito coderdojomilano.it all’interno di siti o opere di mia proprietà?
Per quanto riguarda i soli contenuti testuali tale tutela che prevede “tutti i diritti riservati” può essere
modificata in “alcuni diritti riservati” se in calce al contenuto è presente l’indicazione della licenza Creative Commons: per quanto non espressamente regolato dalla licenza Creative Commons continua a valere ciò che è previsto dalla tutela del copyright.

Esistono varie declinazioni della licenza Creative Commons: quella adottata da coderdojomilano.it per i soli contenuti testuali è del tipo “Attribuzione, Non commerciale, Non opere derivate (BY, NC, ND)”

### Licenza Creative Commons
Quest’opera è distribuita con Licenza Creative Commons Attribuzione – Non commerciale – Non opere derivate 3.0 Italia.che significa:

- Attribuzione (BY): il contenuto deve essere attribuito in maniera chiara e contestuale a coderdojomilano.it.

- Non commerciale (NC): è vietato l’uso dei contenuti a fini commerciali. È vietata quindi la vendita dei contenuti ma anche il loro utilizzo nell’ambito di iniziative commerciali.

- Non opere derivate  (ND): è vietata la modifica dei contenuti ed il conseguente utilizzo dei contenuti modificati.

Il contenuto, qualora condiviso, deve essere condiviso con le stesse modalità e con la stessa licenza Creative Commons (BY, NC, ND) utilizzata da coderdojomilano.it.
Quindi, solo ed esclusivamente in caso di presenza di licenza Creative Commons (BY, NC, ND), i contenuti testuali possono essere utilizzati senza chiedere il consenso di coderdojomilano, a patto che venga attribuita in maniera evidente e inequivocabile la paternità del contenuto a coderdojomilano.it, non se ne faccia un uso commerciale e non si modifichi in alcun modo tale contenuto.
Ulteriori informazioni sull’uso delle licenze Creative Commons possono essere reperite all’indirizzo [www.creativecommons.it](http://www.creativecommons.it)
