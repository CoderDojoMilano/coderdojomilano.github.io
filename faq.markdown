---
layout: blog
title: Domande frequenti
permalink: /faq/
---
# Domande Frequenti

##  Cosa fate durante i vostri incontri?
Durante gli eventi i partecipanti, con l’aiuto dei mentor, imparano le basi della programmazione ad esempio utilizzando un programma visuale, Scratch, creato appositamente dal MIT

##  Come ci si iscrive ai vostri incontri?
Il calendario degli eventi e le modalità di registrazione sono indicate volta per volta sul sito alla sezione [EVENTI](/events-plan)

##  Quando si aprono le registrazioni?
Solitamente le registrazioni si aprono il lunedì pomeriggio precedente alla data dell'evento stesso. Per essere puntualmente aggiornato segui la nostra pagina [Facebook](https://www.facebook.com/CoderDojoMi/) o il nostro account [Twitter](https://twitter.com/coderdojomi)

##  Ho provato a registrarmi pochi minuti dopo l’apertura delle iscrizioni e i posti sono esauriti, possibile?
Purtroppo i posti sono limitati e la richiesta è molto elevata, spesso i posti si esauriscono in pochi istanti

##  E’ possibile mettersi in lista d’attesa o essere avvisati se si libera un posto?
Il sistema gestisce automaticamente la lista d’attesa, se non avete potuto lasciare i vostri dati nemmeno per la lista d’attesa significa che anche questa è completa

##  Servono particolari competenze per partecipare?
No, non serve nessuna competenza in ambito informatico. E’ invece importante che i partecipanti sappiano leggere e scrivere autonomamente

##  E’ indispensabile avere un PC?
Per svolgere le attività serve un computer portatile, se non ne avete uno e ci avvisate per tempo, possiamo cercare di procurarne uno noi

##  Ho un Mac, posso partecipare lo stesso?
Sì, esiste una versione del programma per tutti i principali sistemi operativi

##  Ho un PC con Linux, posso partecipare lo stesso?
Sì, esiste una versione del programma per tutti i principali sistemi operativi

##  Che dotazione deve avere il computer?
Se il tuo è un computer portatile (no netbook), generalmente non serve nessuna configurazione hardware specifica. E' però indispensabile avere con sè un mouse e l’alimentatore. Inoltre, dal punto di vista "ergonomico", il bambino lavorerà decisamente meglio su computer dotati di schermi di almeno 13”.

E'  **importante** inoltre che ti assicuri di avere installato il software che verrà utilizzato durante la sessione di CoderDojo. Questo per evitare inutili perdite di tempo durante l'evento (non riusciamo a far partire la sessione fino a che tutti non sono pronti) o, peggio, che non si riesca proprio ad installare l'applicazione (ad es. perché si usa un computer aziendale e non si hanno a disposizione i permessi di installazione)

##  Mio figlio non ha ancora raggiunto l’età prevista, posso iscriverlo ugualmente?
Per diversi motivi non è consentito partecipare ai minori di 7 anni, indipendentemente dalle loro abilità (lettura, scrittura, uso del PC)

##  Non sono riuscito ad iscrivermi, posso venire lo stesso aspettando che si liberi un posto
No, non è consentito l’accesso alla struttura alle persone che non si sono precedentemente registrate

##  Sono interessato alla vostra attività e vorrei osservare come si svolge?
Scrivi a `info[chiocciola]coderdojomilano.it`

##  Organizzate incontri anche fuori città?
Potete trovare una lista di tutti i Coderdojo esistenti [qui](https://coderdojo.com)

## Posso usare le immagini presenti nel sito `coderdojomilano.it` all’interno di siti o opere di mia proprietà?
Tutti i contenuti, testuali e multimediali (foto, video, ecc.), presenti nel sito `coderdojomilano.it` sono tutelati da copyright. Ciò significa che non possono essere utilizzati in nessun modo senza l’autorizzazione scritta di `coderdojomilano.it`

**In particolare i contenuti fotografici sono di proprietà di `coderdojomilano.it` e non possono essere utilizzati al di fuori di `coderdojomilano.it`. A titolo puramente esemplificativo si rammenta che le fotografie non possono essere utilizzate neppure a fronte di una citazione dell’autore dell’opera**

**Tutte le precauzioni sono state adottate al fine di scoraggiare l’uso inappropriato delle fotografie**: nel caso tuttavia `coderdojomilano.it` dovesse venire a conoscenza di una violazione del copyright richiederà la rimozione immediata della/e immagine/i oggetto della violazione e, se la violazione dovesse persistere, si riserva il diritto di intervenire secondo quanto previsto dalla legge in materia di tutela del copyright

## Posso utilizzare i contenuti testuali presenti nel sito `coderdojomilano.it` all’interno di siti o opere di mia proprietà?
Per quanto riguarda i soli contenuti testuali tale tutela che prevede “tutti i diritti riservati” può essere
modificata in “alcuni diritti riservati” se in calce al contenuto è presente l’indicazione della licenza Creative Commons: per quanto non espressamente regolato dalla Licenza Creative Commons continua a valere ciò che è previsto dalla tutela del copyright

**La Licenze Creative Commons da noi adottata è del tipo “Attribuzione, Non commerciale, Non opere derivate (BY, NC, ND)”**, ovvero:

- Attribuzione (BY): il contenuto deve essere attribuito in maniera chiara e contestuale a `coderdojomilano.it`.
- Non commerciale (NC): è vietato l’uso dei contenuti a fini commerciali. È vietata quindi la vendita dei contenuti ma anche il loro utilizzo nell’ambito di iniziative commerciali.
- Non opere derivate  (ND): è vietata la modifica dei contenuti ed il conseguente utilizzo dei contenuti modificati.

Il contenuto, qualora condiviso, deve essere condiviso con le stesse modalità e con la stessa licenza Creative Commons (BY, NC, ND) utilizzata da `coderdojomilano.it`

**Quindi, in caso di presenza della dicitura relativa alla Licenza Creative Commons (BY, NC, ND), i soli contenuti testuali possono essere utilizzati senza chiedere il consenso di `coderdojomilano.it`, a patto che venga attribuita in maniera evidente e inequivocabile la paternità del contenuto a `coderdojomilano.it`, non se ne faccia un uso commerciale e non si modifichi in alcun modo tale contenuto**

Ulteriori informazioni sull’uso delle licenze Creative Commons possono essere reperite all’indirizzo [www.creativecommons.it](//www.creativecommons.it)
