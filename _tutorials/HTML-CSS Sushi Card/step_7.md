## Aggiungere una mappa o un video

YouTube mette a disposizione un metodo semplice per aggiungere i suoi video al tuo sito web.
Aggiungere al tuo sito elementi provenienti da altri sorgenti online  è detto **embedding**.

- Trova un video su YouTube che vorresti visualizzare sul tuo sito.

- Clicca sul pulsante **Condividi** che trovi sotto il video. Scegli l'opzione **Embed**.

Vedrai una casella di testo e il testo tutto selezionato. Se per sbaglio deselezioni il testo, puoi riselezionarlo cliccandoci sopra mentre tieni premuti contemporaneamente i pulsanti <kbd>Ctrl</kbd> (o <kbd>cmd</kbd> su un Mac) e <kbd>A</kbd>. 

![YouTube's embed option with code selected](images/EmbedYouTube.png)

- Premi insieme i tasto <kbd>Ctrl</kbd> (o <kbd>cmd</kbd> su un Mac) e <kbd>C</kbd> per copiare il testo selezionato.

- Ora torna al codice HTML del tuo sito e fai click nel punto in cui vuoi che venga visualizzato il video, per esempio nell'esempio sottostante tra un'intestazione e un paragrafo. **Incolla** il codice premendo contemporaneamente <kbd>Ctrl</kbd> (o <kbd>cmd</kbd> su un Mac) e <kbd>V</kbd>. Non ti preoccupare se non comprendi il siginificato del codice che hai appena incollato! 

![Example of the embedding code pasted into a HTML page](images/EmbedYouTube2.png)

Ora dovresti vedere apparire il video sulla pagina web.

La stessa tecnica puoi applicarla per le mappe di Google. Provaci!

- Vai [qui](http://dojo.soy/se-maps) e cerca un posto che vorresti mostrare sul tuo sito. **Attenzione:**  **non** condividere mai informazioni personali come il tuo indirizzo di casa su un sito web!

- Clicca sul risultato, quindi clicca il pulsante **Condividi**, copia il codice e aggiungilo al tuo codice HTML così come hai fatto prima il video. 
![Embed option selected in Google Maps](images/EmbedGoogleMap.png)

- Se osservi con attenzione il codice che hai incollato, troverai gli **attributi** `width` e `height`. Puoi anche modificarli per far apparire la mappa più grande o più piccola.
  
![Example of embedded Google Map with width and height attributes selected](images/EmbeddedGoogleMapCode.png)



