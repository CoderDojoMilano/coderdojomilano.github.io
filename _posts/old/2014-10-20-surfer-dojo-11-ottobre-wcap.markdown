---
author: admin
comments: false
date: 2014-10-20 11:27:55+00:00
layout: post
slug: surfer-dojo-11-ottobre-wcap
title: Surfer Dojo, 11 ottobre @WCAP
img: event_01.jpg
thumb: event_01.jpg
wordpress_id: 2318
categories:
- Eventi passati
---

di Filippo Selden

Il primo Surfer era stato all’insegna del divertimento e aveva raggiunto due obiettivi: spiegare il nuovo spirito dei Dojo e gettare le base per nuovi progetti. Mentre la parola d’ordine del secondo Surfer Dojo a Working Capital è stata collaborazione.

Inizialmente sembrava che i ragazzi non riuscissero a decidere che progetti perseguire. Forse l’imbarazzo o il clima scozzese avevano annebbiato il loro spirito d’iniziativa.

Finalmente dopo i soliti discorsi motivazionali di noi mentor, Alex è salito in cattedra è ha esposto alcune sue idee. Un tower defense game da realizzare in Java e poi un software di sincronizzazione file tra diversi sistemi operativi. Del resto siam mica qui a tagliar bordi ai toast!

Intanto trai tavoli si stavano creando già dei gruppi di lavoro spontanei. Gabriele sull’unico Mac presente ha affascinato tutti con The Game of Life di Conway, un simulatore di organismi unicellulari che ha quasi commosso il nostro mentor Stefano.

[![Surfer](https://farm4.staticflickr.com/3938/15558281036_b982e133c0_z.jpg)
](https://www.flickr.com/photos/98942956@N02/sets/72157646547925793/)[clicca per vedere le foto](https://www.flickr.com/photos/98942956@N02/sets/72157646547925793/)



Due ragazzi, Fabio e Stefano, si sono decisi a sperimentare con l’HTML e in totale autonomia si sono scaricati le Sushi Card dal sito di CoderDojo per fare il loro primo sito web. Una lotta laboriosa contro fogli di stile css, tag html e immagini di sfondo che non ne volevano comparire.

Intanto Alex creava consenso intorno al suo gioco in Java dirottando i suoi nuovi amici verso un nuovo tavolo.  Cinque eroici ragazzi alle prese con Java. Un nuovo gruppo di lavoro, molto motivato e già organizzato. Non solo si sono scambiati le mail, ma hanno anche creato un gruppo di lavoro su Google Drive per condividere i documenti. Si sono dati perfino un nome, “Coso Martello”, pare ispirato da un porta penne a forma di martello che era sul tavolo.

Il nostro mentor Stefano intanto spiegava l’anima della programmazione ad altri due ragazzi che studiano infromatica, spaziando dal teorema di Fermat ad Asteroids.

Alle 17:30 erano ancora tutti intenti a discutere e a scambiarsi informazioni. Nessuno voleva più andare via. Anche il tavolo con la merenda è stato snobbato ;)




