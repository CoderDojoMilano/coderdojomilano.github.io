---
author: admin
comments: false
date: 2014-03-12 09:35:21+00:00
layout: post
slug: tanta-voglia-di-coderdojo
title: Tanta voglia di CoderDojo!
wordpress_id: 1795
categories:
- News
---

<blockquote>

> 
> ![ticket](//coderdojomilano.it/wp-content/uploads/2014/03/ticket.jpg)
> 
> 
Lunedì si sono aperte le registrazioni e, come accade ormai da alcuni mesi, i ticket disponibili si sono esauriti immediatamente.

Dovremmo esserne strafelici … ma …

A Febbraio la pagina dedicata alle registrazioni era stata visitata **556 volte** **nel giro di pochi minuti**, lunedì è stata visitata circa 430 volte: come commentava giustamente un genitore l’apertura delle registrazioni “non dovrebbe diventare una gara tra adulti a chi riesce a registrarsi prima” e non è questo ciò che desideriamo.

Come abbiamo già avuto modo di dire nei giorni scorsi stiamo attuando una serie di azioni mirate ad allargare la disponibilità di questi laboratori, anche grazie alle iniziative dell’associazione [**Piccole Variabili** ](//piccolevariabili.it/)di cui CoderDojo Milano è uno dei fiori all’occhiello.

Nei prossimi giorni inseriremo a calendario almeno altre 3 date oltre a quelle già presenti per un totale di circa 70 posti disponibili. Tuttavia non vogliamo illudere nessuno: per quanto potremo aumentare le date o attivare liste d’attesa non possiamo pensare di soddisfare una domanda tanto imponente con le risorse oggi a disposizione.

Ricordiamo infatti che CoderDojo è un’iniziativa che si alimenta grazie alle risorse finanziarie raccolte dall’associazione attraverso le vostre donazioni e i contributi associativi, ma soprattutto** grazie al tempo messo a disposizione dai nostri volontari** che ormai da un anno preparano con passione i laboratori e affiancano i ragazzi nel loro percorso di apprendimento.

**CoderDojo Milano ha compiuto 1 anno proprio il mese scorso**: nel corso di un anno di presenza a Milano CoderDojo ha realizzato 15 eventi, con una frequenza che negli ultimi mesi è raddoppiata: ogni evento, a seconda dello spazio a disposizione, ha ospitato dai 30 ai 60 ragazzi **per un totale di più di 700 presenze di giovani di età compresa tra i 7 e i 13 anni**. Di questi, circa 250 ragazzi sono diventati assidui frequentatori dei nostri laboratori e sono tornati a trovarci dopo la prima esperienza, anche più volte.

**Questo è per noi di grande stimolo a proseguire sulla strada che abbiamo intrapreso.**

Ce la stiamo mettendo tutta … continuate a sostenerci!

</blockquote>
